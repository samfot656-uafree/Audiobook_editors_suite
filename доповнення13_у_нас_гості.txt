## #G1: Глава сімдесят друга.
Дивіться хто до нас прийшов.
Майже о другій годині дня на дорозі, що веде до східних воріт ста́бу Автоба́т з'явилися двоє ре́йдерів. Вони йшли пішки.

#G1_fast: Спокійно так собі йшли. Наче туристи що повертаються з дводенного походу в ліс де влаштовували пікнік з ночі́влею.

#G1: Життя у невеликих ста́бах нагадує село. Тому́ що до нови́х людей тут набагато більше уваги. От і зараз на стіні були зацікавлені глядачі окрім спостерігачів чергової зміни. Почалися тихі обговорення прибу́лих.

#G2_fast: Обличчя пого́лені, одяг чистий, заплі́чники невеликі... Автомати, пістолети, ножі, по парі сокир... Великих калібрів не помітно...
Маскува́льні накидки передба́чливо згорнуті за спиною аби полегшити огляд...
Якби не зброя і маскува́льні накидки, можна було б вважати їх туристами-свіжака́ми які дісталися свого першого ста́бу...
Але для свіжакі́в ці занадто спокійні, уважні та обережні...
Не побігли до воріт з криками про монстрів які людей вбивають і жеруть... Свіжаки́ майже завжди́ починають бігти щойно побачать людей на стіні з кулеметами... Або хоча́ б кричати про допомогу, якщо вже не можуть бігти...

#G3_slow: На тре́йсерів теж не схожі. Ті, зазвича́й, серйозно озброєні. Аби приїхати на свіжий кластер, здобути кілька горо́шин і святкувати у ста́бі свою багату здобич без смерті товаришів. Або кілька днів пиячити, втративши когось з команди... 
Головним чином, тре́йсери наванта́жуються озброєнням. І рідко мандрують пішки. Їхня здобич з зара́жених то маленькі мішечки зі спо́ранами та горохом в кишенях.
Зрідка можуть вбити ру́бера і здобути чорні перлини... А вбивати елі́ту збирається кілька команд... Або одна, але дуже крута.
Ці і на крутих тре́йсерів не схожі.

#G2_slow: Ті ре́йдери, що ходять по хаба́р з кла́стерів, зазвича́й повертаються бородаті, брудні, стомлені... З важкими рюкзака́ми чи згортками чогось для продажу... Нерідко з перев'я́зками на свіжих ранах, що помітні під розде́ртим одягом...
А ці чисті, неушко́джені, не втомлені, пого́лені... Наче від іншого ста́бу їх привезли і щойно десь неподалік звідси з машини висадили...

#G1: Звістка про дивних подорожніх пронесла́ся стабом за той час що вони йшли дорогою до воріт.
Кілька десятків рацій зі стіни передавали схожі повідомлення всім зацікавленим особам у ста́бі.
В першу чергу були поінформо́вані начальник ста́бу, служба безпеки, мента́ти і знахарі. А потім всі охочі до чуток, пліток та свіжих новин.
Другою хвилею повідомлень пройшла новина що ці прийде́шні носять шеврони з емблемою ста́бу Чека́ючий. Як виглядає та емблема не всі знали, тому́ на шеврони не одразу звернули увагу.

#G1_slow: На стіні значно побільшало глядачів.
В кабінет чергово́го мента́та додалося зайвих охоронців. Прийшли другий мента́т і знахар, присутність яких зазвича́й не потрібна...

#G1: Ре́йдери неспі́шно пройшли дорогою до бетонних блоків що частково перекривають проїзд аби автівки були змушені скидати швидкість. Зупинилися біля першого блоку і дочекалися сигналу йти далі.

#G1_fast: Ворота було зачинено. Біля них відчинилися невеликі дверцята і звідти вийшло троє озброєних бійців. Кулемети зі стіни було повернуто в бік прийде́шніх.
Стіна була метрів сім заввишки. Складена стара́нними мулярами наче з різних камінці́в з додаванням великої кількості цементного розчину... Але складена з бетонних блоків, плит, шматків цегляни́х стін... З усього що можна здобути ламаючи великі будівлі на кластерах...
Ворота теж було знято з промислової будівлі. Після встановлення у ста́бі їх додатково посилили нава́рюючи залізничні рейки, металеві плити та різні колючки. Не дивно, що їх відчиня́ють лише́ для автівок, і лише́ після першого огляду...

#G1: Зовсім не зайве правило для ста́бу в центральній частині регіону... Де головна небезпека може бути з боку іму́нних. Бо зара́жених не дуже багато... Ру́берів та елі́ту можна знайти хіба що на великих свіжих кластерах...

#G1_fast: Зустріча́ючі бійці почека́ли прийде́шніх ре́йдерів біля жирної білої смуги на асфальті з написом "Зупині́ться для огляду"
Огляд був поверхневий, лише́ ковзну́ли поглядами по речах... 

#G1_slow: А от питань було багато. Не офіційних, а зацікавлених, від охочих до новин... Звідки прийшли, в яких ста́бах бували... Що цікавого бачили...

#G1: Офіційні питання почалися в кабінеті чергово́го мента́та.
За дверцятами був довгий вузе́нький коридор, схожий на звивисту нору. Одна людина ідучи майже дістава́ла плечима обох стін одразу. Рухатися вдвох поряд було неможливо. За кожним поворотом встановлено міцні грати. Якщо їх зачинити, то нападники зупиня́тимуться саме навпроти невеличких бійниць звідки захисники стріля́тимуть і ки́датимуть гранати... Ті, хто цей коридор збудував, подба́ли аби малими силами можна було стримати велику навалу...
В центральній частині регіону головні вороги то інші іму́нні, тому́ захист має бути спрямований саме проти людей...
Якщо цей коридор лише́ частинка великої розумної системи оборони, то захопити стаб можна або великою силою, поні́сши значні втрати, або зрадою...

#G1_fast: Зброю і речі попросили віддати охоро́нцям перед входом до кабінету.
Спочатку були звичайні питання стосовно безпеки ста́ба: чи не плану́єте скоїти злочини у ста́бі, або підготувати захоплення влади... Про взаємодію з му́рами, зо́внішниками, кі́лдингами, атомі́тами, людоже́рами... Про вбивства іму́нних... Про деякі інші злочини скоєні у Вулику.
Потім, більш неофіційно, попросили розповісти́ про свою подорож, про відві́дані ста́би, про щось дивне...

#G1: Після цього знахар спита́в дозволу дізнатися про їхні дари́. І тому́ що їхнє озброєння та зовнішний вигляд викликають багато питань... І тому́ що його знахарська цікавість не дозволить йому спокійно спати, якщо він зараз не скориста́ється цією можливістю, а вони потім не відві́дають його кабінет у ста́бі...
Знайомство з новими дарами посилює дар знахаря... А люди з інших місць можуть мати якісь цікаві дари́...
Згоду дали.

#G1_fast: За час огляду дарів знахар прийшов в таке захоплення, наче поціновувач під час огляду розкішного палацу...
Навіть запропонував заплатити їм за більш детальне знайомство з деякими дарами на тренува́льному майданчику.
Такою поведінкою знахаря всі присутні місцеві були вражені. Зазвича́й знахарі беруть плату з ре́йдерів за огляд їхніх дарів.

#G1: Дозвіл на вхід у стаб було отримано, тимчасові пере́пустки оформлено. Правила поведінки у ста́бі видали. Зброю і речі повернули.
Купувати телефони з місцевими номерами потреби не було. Маяки Чека́ючого тут працюють давно. Колись торговці привезли.
З місцевих лише́ кілька команд навчалися в Роялі і їздили в Чека́ючий по смартфони та малих жукі́в.
З такою підготовкою і оснащенням їхні справи швидко пішли вгору. Та й трофеями зі Сте́жки Орди́ вони розпоряди́лися розумно...
Вони вмовили керівництво придбати серверний модуль. 

#G1_fast: По модуль відправили караван. 
Але подальшого інтересу до навчання жителів і посилення зв'язків зі Спілкою Ста́бів керівництво Автоба́ту не виявило.

#G1_slow: З жителями Чека́ючого тим місцевим буде цікаво зустрітися...
Та й новини про таких гостей вже дісталися найда́льших закуткі́в поселення... Чи не найбільша подія за три місяці, відтоді як тре́йсери вбили елі́тника... Тому́ увага до гостей в будь якому барі забезпечена...

## #G1: Глава сімдесят третя.
Послухай що я тобі скажу.
Щойно гості вийшли з кабінету мента́та, там почали обмінюватися враженнями.
Знахар перейшов у вільний від людей кабінет і зателефонував Ота́ману, начальнику ста́ба Автоба́т. Той відповів негайно, бо теж чекав новин.

#G2_fast: - Послухай, Ота́мане, давай одразу все важливе скажу, бо голос дрижи́ть і пальці тремтя́ть від збудження...
Майже ніхто в ста́бі не уявляє якого рівня гості до нас заверну́ли...

#G2_slow: Ті двоє ще не Легендарні... Але набагато вищі за середній для нашого ста́бу рівень... 
Це старожили... Років по десять-дванадцять у Вулику... 
Але вони не по ста́бах весь цей час ховалися... Майже весь час на кластерах...

#G2: За законами Спілки Ста́бів не можна жити більше трьох тижнів без виходу за стіну принаймні на тиждень...
І тренуються там щодня, хоч у ста́бі, хоч на кластерах...

#G2_fast: Але то ще не все... Спробуй уявити, в кожного з цих двох більш як за два десятки сильних дарів... Майже всі придатні для бою... Деякі мені зовсім не знайомі... Слабких дарів до десяти...
У нас мати чотири вважається мрією... П'ять-шість і знахарі рідко бачать, бо таких старожи́лів не багато...
Перлин вони вживали десь під пів сотні кожен... Може й більше... І по одній чи дві білих...

#G2_slow: Ти сам білу перлину скільки разів бачив?
Після огляду їхніх дарів я теж здатен повірити чуткам що стаб Чека́ючий заснували кілька Легендарних...
Ці двоє у Вулик потрапили набагато пізніше ніж з'явився той стаб...
Якщо ці там десь на середньому рівні, може й ближче до їхніх новачків, ніж до тамтешніх старожи́лів... Спробуй уявити тих засновників...

#G2: Вони мандрують вдвох майже не озброєні, бо не мають потреби у великих калі́брах... Автомати носять хіба для то́го аби менше приверта́ти до се́бе увагу...

#G2_fast: Хочу аби ти одразу зрозумів головне... Ці двоє здатні перетворити наш стаб на руїни та згарище не гірше ніж Велика Орда́ з супер елі́тою... Якщо їх хто небудь тут розсе́рдить або спробує образити... Ми всі заги́немо за кілька хвилин...
От якби посеред ста́ба з'явився "Той, кого навіть називати страшно" і почав трощити все що побачить... Нам було б краще заховатися по найглибших бункерах і сподіватися що він не затри́мається занадто довго... Що ніхто не розсе́рдить його ще сильніше...
Так от, кожен з цих двох значно ближче до "Жахіття Сті́ксу", ніж до наших ре́йдерів...

#G2: Або ми з ними добре порозумі́ємося і затоваришу́ємо... Або цей день може бути останнім для нашого поселення...
Хоча́, у жителів Чека́ючого не було поганої слави...
І ці кажуть що у ста́бі лише́ відпочити та огле́дітися планують... Нічого поганого не задумали...

#G2_slow: Але пригада́й як в Ба́шеньці інші з Чека́ючого випадково мимохідь викрили заколот Гриви та знищили вдвох банду му́рів...

#G2: Якщо у нас є в ста́бі будь які мутні особи, краще тобі подбати, аби вони чогось не нако́їли... Псувати стосунки зі Спілкою Ста́бів через провокаторів... То таке...
Жителі Чека́ючого настільки чесні та поря́дні, що на кривду або беззаконня байду́же дивитися не стануть... А чим те втручання для нас може вийти... Хто зна...
От тепер, коли тобі все розповів, можу хоча́ б видихнути з полегшенням... Хай тепер твоя голова боли́ть як зробити аби нічого не сталося...
#S01: 
#G2_fast: Про всяк випадок, я зараз плану́ю зібрати речі і перечекати принаймні пару днів на кластерах...
Всім можеш казати що я поїхав для профілактики трясу́чки і плану́ю відвідати кілька сусідніх ста́бів...

#G2_slow: Лише́ для тебе скажу відверто що їду тому́ що дуже боюся... І повернуся лише́ після то́го як погане передчуття зникне...

#G2: Знаєш прикме́ту? Якщо знахар чомусь швидко забира́ється зі ста́ба через погане передчуття, то стаб майже завжди́ зникає з карти карава́нників...
От мені зараз дуже не спокійно... Десь так, як тоді коли до нас  завітали одразу четверо Древніх... Три роки́ тому́... Ми тоді саме починали другу стіну навко́ло ста́бу будувати...
Тоді нічого поганого не сталося... Але передчуття було дуже сильне...
Зараз теж передчуття... Воно просто кричить, на кла́стери гонить...

#G2_fast: Коли дари́ тих двох оглядав, було враження що мені дозволили обшу́кувати кишені цілого полку озброєних бійців спеціального призначення... Ти не можеш уявити їхню силу...

#G2: Добре, що я не спробував непомі́тно дари́ перевірити... Дехто так робить...
Так от, один з них дуже сильний знахар... Той що вищий, з темним волоссям. Варяг...
Не уявляю навіть, у скільки разів сильніший за ме́не... Настільки, що варто мені було б іти до нього в учні... Він мене́ зловив би як кишенькового крадія́-початківця на базарі... 
Цього б вже вистачило аби вважати що на ста́бі панує беззаконня... З будь якими наслідками для всіх нас...
Тому́ подумай про тих, хто може їх чимось зачепити і влаштува́ти всім нам неприємності...

#G2_slow: Але не можу стверджувати що загроза походить саме з їхнього боку...
Це мене непоко́їть не менше... Не розумію чого саме боятися... Чогось дуже небезпе́чного... 
Тому́ може статися що до нас Орда́ прийде... Чи "Той про кого розмовляти страшно" саме до нас завіта́є... Чи стаб несподівано оновиться одночасно з усіма найближчими кластерами... Чи ще хто зна що, не менш небезпечне...

#G2: Насмі́люся дати пораду... Можеш посмія́тися з ме́не... Але пора́джу спробувати цих двох якось зацікавити... М'яко затримати як бажаних гостей... Зробити аби вони не дуже поспішали іти далі...
Хоч як, спробуйте їх затримати на кілька днів... Хай краще ці двоє будуть на боці ста́ба у тій величезній хале́пі що наближається. Ніж вони підуть далі і не помі́тять як стаб за їхніми спинами почав вмирати...

#G2_fast: Скажу що ці двоє варті ледь не всієї військової сили Автоба́ту...
До то́го ж, у нас зараз людей менше ніж зазвича́й... Багато хто по кластерах збирає щось на продаж перед приїздом наступного каравану...
Лише́ за кілька днів до приїзду торговців всі зберуться аби не прога́вити можливість щось вигідно продати або придбати... 
Хтось чека́тиме новин... А хтось отримає свої замовлення з інших ста́бів... Хтось повернеться з мандрів, а хтось тільки від'їзджа́тиме...
Пара додаткових сильних бійців у ста́бі не зава́дять... Особливо зараз... Треба лише́ швидко налагодити з ними добрі стосунки...

#G2: Можеш вважати мене боягузом... Але є прикмета про те що Вулик посилає Древніх аби попере́дити про наближення Величезної халепи... І не всі те попередження розуміють...
Є багато прикмет, правил та при́казок... Може щось з того і справді дурні́ вигадки... Але я знаю що багато з тих хто зневажав прикмети і традиції загинули саме тоді, коли відбува́лося те про що їх попередили перед цим...

#G2_fast: Моє передчуття мене́ ще не підво́дило... Я краще зроблю так як воно мені підказує, ніж загину через зневагу до попередження...
На цьому все що хотів сказати негайно заверши́лося. Йду по речі і гайда́ за стіну... Це вдруге вважаю що на кластерах буде безпечніше ніж у ста́бі...

## #G1: Глава сімдесят четверта.
До обіду.
Завершивши розмову з Ота́маном знахар попрямував додому, не затри́муючись на інші розмови.
А начальник ста́бу наказав негайно склика́ти надзвичайну нараду. Бо таке серйозне попередження ігнорувати не варто.
Прийде́шні ре́йдери тим часом дісталися до центральної площі і засели́лися у двомісний номер в тому́ готелі який порадили бійці біля в'їзду у стаб.

#G1_fast: Негайна нарада була короткою та дуже емоційною. Після переказу повідомлення від знахаря вирішили максимально посилити охорону внутрішнього порядку у ста́бі. І чекати будь якої загрози ззовні або зсередини.
Такий режим в попередніх світах вводили під час візиту керівників інших держав, проведення олімпіади або чемпіонату світу.
Головним чином, зусилля планувалося спрямувати на уникнення провокацій в бік гостей, будь яких правопорушень та складних ситуацій. Але й про невідому зовнішню загрозу ніхто забувати не збирався...
Про всяк випадок вирішили офіційно повідомити про те що до ста́бу Автоба́т наві́далися гості зі ста́бу Чека́ючий і простежити реакцію місцевих. Може хоч щось стане більш зрозумілим...

#G1: У готелі до гостей поставилися з повагою, спілкувалися чемно. І тому́ що до приїзду наступного каравану ще два тижні... У ста́бі нових людей та свіжих новин зовсім мало... Майже половина номерів стоя́тимуть порожні...
І тому́ що ці гості то два привабливих, спортивного вигляду чолові́ки... Вичищена зброя, добре взуття, доглянуті нігті, чистий одяг...
То не злодійкува́того вигляду бородаті дядьки́, у вкрай зношеному засмальцьо́ваному камуфля́жі, драних кросі́вках...
Які заселяються у найдеше́вших нічлі́жках і щодня пия́чать, бо життя коротке... Щоразу приносять з кла́стерів що небудь ціною в десяток спо́ранів на всіх... Розповідають у найдеше́вших барах про свій героїзм і страше́нних лотере́йників... Яким пощастило втекти від справжніх героїв...
При цьому вважають себе крутими та озброєними більш ніш достатньо... Маючи лише́ п'ять набоїв на три мисливські рушниці, один клеве́ць і сокиру...
А в рейд виходять лише́ тому́ що вже не мають коштів аби сплатити за наступний свій сніданок... При то́му пия́чать так сильно, що посилена регенерація іму́нних не встигає видаляти сліди запо́їв з їхніх облич.

#G1_slow: Робітники готелю, та й більшість ре́йдерів, вже давно звикли оцінювати підготовку людини в першу чергу за станом її особистої зброї. Лише́ потім одяг і все інше... То в попередніх світах зустрічали за одягом...
А тут будь кому на кластерах раптом доведеться повзти каналізаці́йним тунелем чи перетинати болото...
Але потім одні при першій можливості приведуть свою зброю в повний порядок...
А інші лише́ багню́ку ззовні об траву витруть аби руки не брудни́ти знову... А з механізму бруд хіба що вдома витягнути спробують, якщо не сильно висох... А якщо у бруді не повзали, то можна і зовсім не чистити сьогодні... Бо стріляли зовсім мало...

#G1: А ще й новина про двох ре́йдерів які прийшли сьогодні пішки... А трошки пізніше офіційне повідомлення про гостей з Чека́ючого, що на Крайньому Заході...
У такі малолю́дні часи у ста́бі будь які нові люди стають джерелом цікавих розповідей... А ті, хто перетнув половину регіону повинні мати захо́пливі пригоди... Головне, аби мали бажання розповідати...
Якісний сервіс це важлива риса гарного готелю... Найдешевші готелі розташовано біля воріт ста́бу, а в центрі лише́ найкращі... Тому́ персонал тут вміє не псувати настрій відвідувачам.

#G1_fast: В готельному номері гості розпакува́ли свої речі, переглянули правила поведінки у ста́бі, по черзі прийняли душ та вирішили наві́датися у кафе при готелі.
Номер був зручни́й. Настрій гарний.

#G1: Кафе виявилося приємним і затишним. В інтер'єрі було помітно вплив китайської культури.
#S02: 
Керував у кафе кита́єць, за націона́льністю. Але хресний мав бідну фантазію і вигадав для нього лише́ ім'я Кита́єць. Не всі ре́йдери полюбляють чита́ти книжки і тому́ знають багато різних слів... Так і вийшло що він чистокро́вний кита́єць на ім'я Кита́єць... На вигляд йому можна було дати років двадцять п'ять... Але поведінка відповідна до мудрого старця... Це не дивно у Вулику, який повертає молодість...
Відвідувачів у кафе було значно більше ніж зазвича́й у цей час... Приходили бажаючі познайомитися з гостями...
Хтось вже мав пригото́вані питання до них...
Іншим було достатньо можливості потім казати що він має особистих знайомих у ста́бі Чека́ючий, що на Крайньому Заході...
А дехто лише́ прагнув якось цікаво провести цей вечір. І сподівався почути від гостей захоплюючі розповіді про пригоди...

#G1_slow: Ледь не кожен крок цих двох був під наглядом добровільних спостерігачів-коментаторів... Ті коментарі йшли майже безперервним потоком, але в різних каналах... Якби їх хтось об'єднав, вийшло б емоційне радіо шоу...
Лише́ своєю присутністю гості з Чека́ючого вже викликали чимале пожвавлення серед місцевих жителів та інших гостей...
В невеликих ста́бах як у селі: кожен день є дрібні справи, а розповідати в компанії цікаво нема про що... То хоч про чужі пригоди послухати...

#G1_fast: Майже всі сподівалися стати свідками яскравих подій. Про вплив Чека́ючого на інші ста́би переказували чимало чуток і вигадок... Хоча́ і підтверджених фактів було багато...
Були навіть ті хто особисто відвідував Чека́ючий... От вони мали про що розповісти́... Але ті їхні розповіді всі вже чули...

## #G1: Глава сімдесят п'ята.
Таємні плани.
Саме в цей час в кімнаті одного́ з тих найдеше́вших готелів, що розташований біля північних воріт ста́бу Автоба́т відбувалася зовсім інша, але не менш важлива розмова.

#G1_slow: Кімната своїми розмірами була ближче до великої шафи. Замість ліжка там була відкидна́ полиця як у купе вагону. Лише́ піднявши і прити́снувши до стіни полицю-ліжко можна було відкинути полицю-стіл та полицю-стілець...
Вважати цей закуто́к кімнатою могли б лише́ в тих світах де існували комунальні квартири... Там в одній звичайній кімнаті постійно проживали три-чотири родини з кількома дітьми́ в кожній... Відокремлюючи своє помешкання від сусідів хіба що простира́длами розві́шаними на мотузка́х... Користуючись однією спільною кухнею та санвузло́м на кілька десятків родин...

#G1: У ста́бах подібними готелями користуються не лише́ через нестачу коштів... Але й ті хто бажає приховати свої брудні справи від більш чесних та поря́дних жителів... 
Саме через бажання заховатися ця розмова відбувалася в таких не дуже комфортних умовах... Які офіційно мали назву "Одномісний номер без додаткових зручностей".

#G1_slow: Розмова вже вкотре за останню годину повторювалася майже тими са́мими словами:

#G2_slow: - Може все ж таки варто повідомити Старшим Брата́м і Проро́ку Ау́рію про прихід цих мандрівників з Чека́ючого? Їхню присутність план Старших Братів не передбачає...

#G3: - Повідомля́ти про будь які події у цьому ста́бі наш безпосередній обов'язок як координаторів атакуючих груп... Ми про це вже розмовляли...

#G3_slow: А от чи має право простий брат давати поради Старшим Брата́м, а особливо Проро́ку...

#G2_fast: - Все одно, переконаний, що варто порадити Проро́ку Ау́рію трохи змінити план операції і почекати ще кілька днів поки ті подорожні знову підуть далі...

#G3_slow: - Чи сподо́бається тобі, якщо все життя тебе назива́тимуть боягузом? Бо через випадкових подорожніх запропону́єш відкласти нашу велику справу... Безпосередня підготовка якої триває вже п'ять з половиною місяців...

#G3_fast: Без двох тижнів пів року!
Стікс надто довго чекає від Своїх дітей на цю Велику Жертву... Він може прогніватися на нас якщо ми ще відкладе́мо жертвоприно́шення...

#G2_slow: - А може, прихід цих мандрівників напередодні обраного дня це знак що Стікс не схвалює наш план?

#G3_slow: - А може це знак про те що Стікс бажає отримувати всіх, кого Він призначив у жертву? Не відокремлюючи тих хто має сильні дари́ від свіжакі́в? І саме тому́ Пророк Ау́рій наказав цього разу повісити на жерто́вні хрести всіх до о́дного, хто буде у ста́бі... Нікого не лишаючи живим... І не вбиваючи раніше жертвоприно́шення...

#G2: - Кілька років тому́, одного́ разу Стікс не дуже схвалив Велику Жертву... Віддав тих наших братів до рук не вірних Йому... Разом з тими зо́внішниками і му́рами... Тоді неві́рні теж були зі ста́бу Чека́ючий...

#G2_slow: Му́ри були покарані за прислу́жництво зо́внішникам, це мені зрозуміло... Зо́внішники за жадібність, бо дуже багато хотіли отримати за свій паралізу́ючий випромі́нювач, це теж зрозуміло... А наші брати́ за що? Вони ж принесли Велику Жертву захопи́вши стаб Гілка...

#G3_fast: - Вони принесли в жертву лише́ кілька сотень свіжакі́в, жінок та дітей... А всіх чоловікі́в які мали сильні дари́ відділили аби віддати зо́внішникам в сплату за випромі́нювач...

#G3: Тому́ Стікс і прогнівався... Бо частину Великої Жертви в Нього вкрали заради іншої мети...

#G3_slow: Мали б спочатку правильно принести Велику Жертву, всіх до одного́, як вимагає Стікс... А потім для зо́внішників захопити інших іму́нних...

#G2_slow: - Але ж брати мали тоді встигнути з оплатою зо́внішникам... Захоплювати два ста́би не було часу... Встигли лише́ тому́ що му́ри повільно просувалися і спізни́лися на кілька днів...

#G3_slow: - Всі Діти Сті́кса мають в першу чергу виконувати Його Волю, яку Він вика́зує через Проро́ка, а вже потім робити інші справи...
Якби кожен міг правильно розуміти Волю Сті́кса, Він не обирав би Проро́ка...
А якби ти розумів краще за Ау́рія, то Пророком був би обраний ти, а не він...
Ми всі маємо точні́сінько виконувати накази, а не обговорювати Волю Сті́кса... Бо Стікс може прогні́ватися і на нас...

#G2_slow: - Тоді я відпра́влю брата Си́нія до Проро́ка Ау́рія вранці, хай ви́йде зі ста́бу щойно відкриють двері і віднесе́ всі новини...

#G3: - Старші Брати не повинні змінювати план через твої сумніви...
Завтра вдень сюди прибуде брат Ру́діус. А вночі відбудеться жертвоприно́шення.
Брат Ру́діус вже прийня́в чотири червоних і дві чорних перлини. Незважаючи на ризик стати ква́зом...
Знахарі вважають що сили його дару тепер достатньо аби одночасно приспати саме стільки людей, скільки зараз в Автоба́ті.

#G3_slow: Це ще одна причина не змінювати план. Перед приїздом каравану люди повернуться з кла́стерів у стаб. Тоді сил брата Ру́діуса може не вистачити...

#G3: Одна справа за вказівкою се́нсів виносити з будинків сплячих і прив'я́зувати до хрестів... Це ми зробимо за дві години... Вони всі проки́нуться на хрестах перед са́мим початком жертвоприно́шення... Відчу́ють що дари́ не діють і встигнуть добряче переляка́тися перед смертю... Глушник дарів діятиме лише́ на центральній площі, там всі хрести розмі́стяться...

#G3_fast: І зовсім інша справа воювати за кожен провулок, перехрестя чи кімнату... Так ми і до ранку не впораємося...

#G3: Тому́ зробимо як призначено: завтра вночі всі групи збираються під захисним куполом брата Оси́рія. Брат Ру́діус присипля́є всіх у ста́бі.
Вибухівка знищує апаратуру мобільного зв'язку. Про всяк випадок, бо хтось може бути вночі неподалік від ста́ба і щось помі́тить.
Ми відкрива́ємо північні та південні ворота перед іншими братами.
Разом збира́ємо всіх до одного́ і підві́шуємо на хрести...

#G2_slow: - Якби хоча́ б нам було відомо про всі дари́ тих прийде́шніх... Їхня присутність у ста́бі не дає мені спокою...
#S03: 
#G3_slow: - Дозволя́ю тобі після відкриття воріт повести всю твою групу і першими підві́сити на хрести тих двох прийде́шніх. А лише́ після цьо́го збирати інші жертви...
Висячи на хрестах вони не зможуть завдати ніякого клопоту...
#S04: 
#G1_slow: Про цю розмову, як і про присутність у ста́бі чималої кількості кі́лдингів ніхто не здогадувався... Складно помітити те що старанно приховують... Особливо якщо не відомо що саме потрібно шукати...

## #G1: Глава сімдесят шоста.
Бажані гості і не бажані невідомі.
А пошуки вже велися... По всіх більш-менш людних і присто́йних місцях розмістилися спостерігачі служби безпеки і деякі свідомі жителі ста́бу. Вони мали на меті вчасно ви́кликати патрульних.
Для служби безпеки це звична робота. А для жителів які майже не бувають за стіною ста́ба це була хоч якась додаткова розвага.

#G1_slow: По більш сумнівним закутка́м ближче до воріт ста́бу робили перевірку посилені патрулі з двома мента́тами. Вони зупиняли кожного хто виклика́в підозру і ставили кілька контрольних питань.
Проте жодних злочинних намірів виявити не вихо́дило...
Якщо і були у ста́бі злочинці, то вони добре заховалися... Або ж виглядали як поря́дні жителі...

#G1: Виконували і пораду знахаря чимось зацікавити гостей з Чека́ючого аби вони не поспішали йти зі ста́бу. Ота́ман призначив їм зустріч з усім керівництвом ста́бу Автоба́т.
Неспі́шна спільна вечеря з розмовами тривала майже до пів ночі.

#G1_slow: Домовилися що гості проведуть для всіх бажаючих кілька тренувань за системою Чека́ючого. Ще зустрінуться з володарями магазинів зброї та спорядження і а́вто меха́ніками. Хай краще отримають відповіді на свої питання з надійних джерел, ніж збирають чутки, спілкуються на форумах та переглядають відео в регіональній мережі.
Для всіх мешканців святкова вечеря в будь якому кафе сьогодні оплачувалася за рахунок адміністрації ста́ба. Це теж було спробою виявити злий задум невідомих.

#G1: Весь другий день від са́мого ранку до вечора гості були в центрі уваги.
Снідали вони з керівниками різних служб ста́ба. Відповідали на специфічні питання щодо організації подібних служб в Чека́ючому.
Все ж таки забезпечувати життя величезної кількості учнів без правильного порядку не вийшло би... А невеличкому ста́бу ще багато всього́ треба покращувати...

#G1_slow: В результаті кожен керівник отримав контакти начальників відповідних служб Чека́ючого.
Ось тут попит на регіональний зв'язок одразу збільшився. Бо одна справа телефонувати комусь невідомому, який мешкає хто зна де, а інша коли твого дзвінка вже чекають і згодні спілкуватися...

#G1: Після сніданку була екскурсія по магазинах зброї та спорядження. Всі власники магазинів та майстри їздили разом з гостями аби поспілкуватися. Кожен розповідав про свою справу.

#G1_slow: Нічого особливо цікавого не побачили. Звичайна армійська зброя з кількох світів. Військова форма, мисливський одяг, посуд, пальники, інструме́нти... Такого ледь не в кожному ста́бі го́ри...
Практично вся торгівля спрямована на людей без спеціальної підготовки, які розраховують на клевці́ та вогнепальну зброю...
Трофе́їв з зо́внішників та но́лдів немає... Бо до стро́нгів і Зо́внішки дуже далеко...

#G1: Єдине що привернуло особливу увагу то майсте́рно і правильно виготовлена холодна зброя. З тим ковалем було цікавіше, ніж обговорювати стандартні автомати чи гвинтівки...

#G1_slow: Він був ковалем і в попередньому світі. До того ж колекціонував холодну зброю. Сам робив точні копії стародавньої бойово́ї для се́бе та деяких музеїв і приватних колекцій. Вивчав це мистецтво ще зі шкільного віку.
А у Вулику отримав дар відчувати властивості металу і змінювати їх за бажанням. Дар не бойовий, а от в майстерні дуже корисний.

#G1: Аби показати свої здібності він при всіх за лічені хвилини виготовив точну копію рейдерської сокири. 
#S05: 
Але прикрасив її орнаментом... А потім почав рубати нею звичайну товсту арматуру... Лезо залиши́лося гострим... Вістрям на обусі розколо́в чотири невеликих бетонних блоки і воно витримало без пошкоджень...
Зроблена тут же копія ножа гостя пробила червону цегли́ну...

#G1_fast: Про його роботи у ста́бі чули всі... Але така нао́чна реклама значно збільшила інтерес.
Майже всю наявну зброю з вітрини розкупи́ли одразу... Копій рейдерської сокири зараз замовили одинадцять. Всі в ста́бі вже знали що плануються тренування з холодною зброєю.

#G1: Бажаючих привернути до себе увагу гостей та отримати можливість поспілкуватися з ними певний час було дуже багато. Довелося Ота́ману виділити для гостей кількох охоронців аби стримували натовп. І свого помічника аби узго́джував порядок зустрічей.
Неочікувано у місцевих з'явилася можливість провести час цікавіше, ніж дивлячись кіно чи сидячи в барі. Найбільше нею бажали скористатися ті хто не мав корисних справ...
Тих неро́б охоро́нцям доводилося заверта́ти аби не перерива́ли важливі розмови.

#G1_slow: Обі́дали разом з тими хто займався постачанням, відпочи́нком, розвагами і харчуванням.
Тут теж відбувся обмін конта́ктами.

#G1: Після обіду відвідали всі авто майстерні і оглянули той транспорт який власники встигли туди пригна́ти для обговорення.
Нія́ких привабливих ідей не знайшлося. Такі са́мі як в інших ста́бах ванта́жівки, піка́пи та джипи... Всі вкриті товстим залізом. З решітками та шипами... Легкі ба́ггі та мотоцикли для бездоріжжя... Звичне озброєння... Кілька вогнеме́тів... Весь транспорт призначений для коротких рейдів до тижня...
Було три малих жуки та чотири різних плаваючих всюдихо́ди з Чека́ючого... Всі хто ними їздив, визнали їх найкращими з усього наявного тут.

#G1_slow: Знахар був у від'їзді.
Нічого цікавого у ста́бі більше не знайшлося... Екскурсії завершилися.

#G1: Гостя́м запропонували відпочити в готелі пару годин і провести тренування для всіх бажаючих.
Заявок на участь в тренуваннях надійшло вже близько шестисот. Хоча́ оголосили ціну в шість спо́ранів. Для жителів цього ста́бу досить значні кошти. І це при то́му що зараз в ста́бі майже немає ре́йдерів. Ледь не всі присутні виїздя́ть суто для профілактики трясу́чки.

#G1_slow: Таке тренування - рідкісна розвага, однокра́тні витра́ти... Майже як до переїз́джого цирку піти... Раз у кілька років...

#G1: Поки гості були в готелі, на центральній площі вже змонтували невисоку сцену та звукове обладнання з концертного майданчика. Кількість заявок зросла до вісімсот...
Ті хто не мав чим заплатити за тренування, займали глядацькі місця на підвіконнях прилеглих будинків.
Охоронці правопорядку діяли старанно. Але нічого підозрілого не виявили.
Край площі з'явилися торговці смако́ликами. Глядачі та учасники, хто прийшов на тренування передчасно, охоче щось купували наче на ярмарку.
Місце для тренування відокремили смуга́стою стрі́чкою. Туди пропускали лише́ після оплати.

#G1_slow: Люди приходили хто з чим. Більшість їхніх знарядь складно назвати холодною зброєю. Дехто досі не змінив на зброю ті предмети якими захищався від пустишів́ в день переносу у Вулик.
Тут можна було побачити і соки́рку для м'яса, і бейсбо́льні бити, і ключку для гольфу... Лопату, вила, молотки... Велику пожежну сокиру...
Добре озброєних та споря́джених за місцевими рейдерськими традиціями тут було хіба третина... Всі інші нагадували домогосподарок та офіс-менеджерів в день перенесення...

#G1: Після огляду учнів довелося досить довго, детально та з показами ефективності використання пояснювати чим бойова рейдерська сокира відрізняється від пожежної, теслярської та соки́рки для м'яса. А вила та швабра з примо́таним ножем від бойового списа...

#G1_slow: Для цього невеликі групи власників схожих предметів запрошували на сцену.
Там їм доводилося використовувати своє озброєння проти дерев'яних ящиків, листів фанери, металевих бочок і колоту́шок які імітува́ли зара́жених. Потім ті ж са́мі вправи вони повторювали з рейдерською зброєю.

#G1: Зброю надали власники магазинів, а все що можна трощити знайшли по різних закутка́х самі бажаючі вчитися.
Деякі спроби супроводжувалися вибухами загального сміху. Було дуже схоже на клоунів з надувни́ми молотками...
Бойова зброя виклика́ла повагу. Навіть в невмі́лих руках вона показувала набагато кращі результати.
Потім гості провели короткі показові бої проти кількох нападників. Отримали захоплене ревіння натовпу та шквал оплесків.
#S06: 
#G1_slow: Після цього почали послідовне вивчення базових прийомів.
Учні старанно маха́ли своїми молотками, кийка́ми, клевця́ми або ніжками від столу... Дехто вже мріяв стати таким же крутим бійцем...

#G1: Потім пояснювали про непомі́тність і спостережливість, про різні небезпеки... Без виходу на кла́стери. Лише́ теорія в цікавій формі, розрахо́вана саме на ре́йдерів-початківців. Майже ніхто про таке не чув раніше.

#G1_slow: Вече́ряли у кафе при готелі в оточенні тих хто хоча́ б кілька разів був у ре́йдах. Всі інші столики було заповнено слухачами. Довелося навіть приносити стільці з інших кафе.
Власник кафе був дуже задоволений таким напливом відвідувачів. І тим що не було п'яних безпоря́дків. Деякі слухачі навіть їсти забували... А пиячити не бажав жоден... Бо можна щось цікаве пропустити...

#G1: Розповіді про пригоди у різних ста́бах та на кластерах чередува́ли з показом відео на великому екрані.
Показали молодіжний косплей на свіжих кластерах... Використання дарів на Стежці Орди́... Евакуацію свіжакі́в... Власні бої сокирами проти ру́берів зі зграями... Тренування на Ралі та Равлику... Змагання Великих Жукі́в...

#G1_slow: Розважальний вечір закінчи́вся за чверть дванадцята...
Гомін натовпів на вулицях нагадував футбольних фанатів після великої гри...
#S07: 
Нічого не трощи́ли, не горлопа́нили... Просто голосно ділилися враженнями... Так що чутно було на сусідніх вулицях...
З кожною групою відпочиваючих йшов патруль служби безпеки. Про всяк випадок, аби чого поганого не сталося...
Нічого поганого не сталося. Принаймні поки що.
Але щось мало статися. Бо знахар попереджа́в. Не зрозуміло лише́ що са́ме і коли...

## #G1: Глава сімдесят сьома.
Почалося.
Варяг та Ювелір потрапили до свого номеру майже о дванадцятій. Ще розмовляли з власником кафе, готелю і тими працівниками обох закладів що потрапили на цей вечір.

#G1_slow: Кита́єць ледь вмовив їх прийняти половину виручки за вечір. Завдяки їм сьогодні кафе принесло прибуток як за весь минулий тиждень. Ті хто прийшов сьогодні, зазвича́й розпорошені по всьому ста́бу...

#G1: У номері швидко прийняли душ, перевдяглися в домашній одяг.
Спати не хотілося, їсти теж.
Вирішили подивитися місцеві сайти та регіональні новини... Відпові́сти на повідомлення, поділитися враженнями...
В мережі заси́ділися до третьої ранку...
Хто буває в інтернеті лише́ час від часу, може зрозуміти скільки збирається за день чи два... Принаймні в тих світах де є всесвітня або регіональна павутина.

#G1_slow: Трохи за третю смартфон Ювеліра впав на підлогу.
#S08: 
Сам він ледь не опинився поруч. Голова впала на груди. Руки безси́ло пови́сли...

#G2_slow: - Ю́ве, ти як? Погано себе́ почуваєш? Зблід і дихаєш важко... Наче тоді в горах...

#G3_slow: - Погано мені. Сил немає... Зовсім... Враз стало зле... Наче щойно пробіг сто кілометрів з важким рюкзако́м і кулеметом в руках...
#S09: 
А ти як?

#G2: - Мені значно легше... Я себе весь час ліку́ю... Але хтось дуже сильно висмо́ктує з нас енергію... Зараз тобі стане краще...

#G3: - Так, вже краще... Дихати можу... І серце заспоко́їлося... Наче і не біг нікуди... Вважаєш що це напад?
#S10: 
#G2_slow: - Чуєш? Вибух. Десь у ста́бі... Не сильний... Щось трохи більше за гранату...

#G3: - Навіть знаю що цим вибухом знищили... Серверний модуль ста́ба недоступний... І місцевий мобільний зв'язок зник... А це означає, що напад на весь стаб, а не лише́ на нас двох...

#G2_fast: - Готу́ємось до бойового виходу... Ті хто висмоктують сили мають прийти по неприто́мні тіла... Якби хотіли вбити, робили б це швидше... 

#G2_slow: Хоча́, може бути що сили дару недостатньо... Особливо якщо діє на всі бо́ки, а не спрямовано...

#G3: - Поруч з нами в готелі ще дванадцять осіб. Вже неприто́мні. Позначки ледь помітні... Ти скількох зможеш одночасно тримати на ногах?

#G2_slow: - Якщо вплив не поси́лять, то осіб з двадцять протягом години... Коли ближче до джерела будемо, час зменшиться... Якщо поси́лять, то втома, знеси́лення і смерть від повного виснаження...

#G3_slow: - Тоді я зараз нашим відпра́влю сигнал тривоги про напад на стаб і пі́демо збирати кого зможемо...
Потім будемо з'ясовувати хто напав і для чо́го... Поки пропоную вважати нападниками всіх хто вільно рухається окрім нас...

#G3: Добре що наші комуніка́тори працюють напряму́ з маяка́ми, а не від серверного модуля чи місцевої вишки...

#G3_slow: Друзі зараз сюди прямують, хто не дуже далеко був і встигне на допомогу. Вже дев'ятнадцять відповіли... Перед світа́нком тут буде значно більше...
Час зробити сюрприз нападникам... Вони планують знахо́дити лише́ неприто́мні тіла... Хоч нас і мало, але ми дещо можемо...

#G2_fast: - Пригада́й як найчастіше кажуть дівчата у нас в ста́бі: 

#G7_fast: "Бо ми ж не ні́женки беззахисні. Вміємо не лише́ манікюр, макіяж та зачіски робити... А ще й берегти свою красу"

#G2: Нам би дізнатися чи нападники вже в ста́бі, чи тут лише́ той хто всіх знеси́лює і ті хто відкри́є ворота основним силам...

#G3: - Я скану́ю, але не весь стаб покрива́ю. Північний виїзд бачу, три інші занадто далеко. Ми не точно в центрі поселення. Треба буде трохи прогулятися аби перевірити.
Всюди позначки людей ледь помітні. Рухомих поки не бачу.

#G1: Перевдяглися у камуфляж та споряди́лися швидко. Наче пожежна команда перед виїздом. Роки́ щоденних тренувань не минають безслідно...
Деякі двері номерів довелося швидко ламати, інші не були замкнені.

#G1_slow: Знайшли чотирьох ре́йдерів, двох офіціа́нток, працівників кухні і Кита́йця. Майже всі лежали на підлозі хто де впав.
Не спец війська́, але хоча́ б розуміють з якого боку тримати автомат та пістолет. 
Добре що всі вже знали їх в обличчя, тому́ довелося повідомля́ти лише́ про напад на стаб.

#G1: Кита́єць провів всіх на склад, відкрив непомітні двері і всі увійшли в його арсенал. Розрахований на пів сотні осіб.
Кілька хвилин витратили на перевдяга́ння у камуфляж і озброєння. Ще кілька на пояснення про те чому шумі́ти не бажано. Хоча́ вся зброя має глушники́... Рейдерам було більш звично користуватися мисливськими рушницями, ніж автоматами...

#G3_slow: - З'явилися яскраві позначки. Біля північного в'їзду. В ста́бі. Десь там де мебльо́вані кімнати. Шістнадцять. Не рухаються.
Є сильний маску́ючий дар. Щойно їх там не було.
Схоже, це ті що відкриють ворота. Треба поспішати, бо їх стане набагато більше...
За стіною поки нікого не бачу. Чекають умовного сигналу на безпе́чній відстані.
Розділилися. Вісім пішли на південь, вісім на північ. Відкрива́тимуть двоє воріт. Тобто нападників дуже багато. Це вже гірше, але ще не біда. Ворота ще не відчинено.

#G2: - Вплив знеси́лювача зник саме перед появою позначок. Але ви всі знову знеприто́мнієте, тому́ не віддаля́йтеся від ме́не більш як на десять метрів.
Всі інші без моєї підтримки ще не менше години лежа́тимуть. Якщо їх не вбива́тимуть раніше.
Тих що йдуть сюди можемо зустріти. А потім наздогнати тих що пішли на північ.

#G2_slow: Знеси́лювач має піти в центр ста́ба, так йому легше діставати до всіх кордонів. Може повторити вплив коли відкриють ворота і всі відійду́ть з зони ураження. Так буде гарантія що ніхто не проки́неться під час пошуків. Якщо це дар Сті́кса, а не пристрій зо́внішників. До Гі́лки випромі́нювач не завозили, всіх дістали з сусіднього кластеру... Пристрій теж не вмика́тимуть поки є ймовірність зачепити своїх.

#G3: Якщо то свої для нападників, а не зрадники з місцевих. Зрадників можуть теж знеси́лити щойно відкриють ворота... Зрадників ніхто не поважа́є...

#G2: Ще має бути сенс для пошуків людей в приміщеннях. Хоча́ се́нси можуть бути зараз за стіною, бо немає потреби сканувати... Всі неприто́мні... Окрім нас...
Ми маємо встигнути до часу коли заплановано відкрити ворота. Добре буде, якщо ті хто в середині не розмовляють безперервно з тими хто за стіною... Якщо лише́ інколи виходять на зв'язок виграємо трохи часу поки про нашу партизанську діяльність здогада́ються...

#G4_fast:  - А як же ми? Не залиша́йте нас тут... Ми майже зовсім не вміємо воювати... Хоч і зброя в нас є, ми не впораємося... Я жодного разу не стріляла... Тільки бачила як стріляли...

#G2_slow: - Якщо вас тут залиши́ти, ви воювати зовсім не зможете... Бо знову втратите свідомість щойно я відійду́... От коли ми знайдемо знеси́лювача, тоді і ви зможете допомагати іншим. Зараз велика імовірність нового впливу.
Тепер ходімо. Дуже обережно і максимально тихо. В ста́бі при свідомості лише́ ми і невідомі нападники. Будь який шурхіт або зойк буде одразу помітно у тиші... Дивіться на всі бо́ки...
І можна в зубах носовичо́к або олівець стиска́ти аби не скрикнути мимоволі. Хто зна що на вулицях побачимо.

#G1_slow: Обидві офіціа́нтки, ре́йдери та Кита́єць були на денному тренуванні. Тому́ вже багато розуміли хоча́ б на словах. Всі інші хіба що кіно дивилися... Але про бандитів, мафію, гангстерів, Дикий Захід і ві́йни там теж щось було...
Принаймні, ніхто не бажав отримати кулю або удар соки́рою в спину.

#G1: Їхній рівень рейдерської підготовки був ближче до дітей у туристичному таборі. Тобто натовп переля́каних і зацікавлених людей, які не бажають померти.
Було б безпечніше їх десь заховати і забрати пізніше, коли все вже закінчи́ться. Але довелося б вмовити їх не бути хвостиками. Або припинити відновлювати їхні сили і покинути неприто́мні тіла...
